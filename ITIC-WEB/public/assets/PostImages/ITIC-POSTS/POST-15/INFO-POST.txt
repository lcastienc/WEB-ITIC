Primera edició de les JEDAI a l’Institut TIC de Barcelona
ITICBCN21/03/24  
El passat 19 de març, continuant amb la tradició dels darrers deu anys als centres d’origen, hem iniciat la primera edició de les Jornades d’Empreses, Docents i Alumnat d’Informàtica (JEDAI) a l’Institut TIC de Barcelona.

Aquestes jornades tècniques, tan especials, inclouen activitats programades de diverses tipologies: tallers, xerrades i masterclass impartides per experts, docents, estudiants i exalumnes.

En aquesta edició comptem amb una àmplia oferta d’activitats, de lliure tria per part de  l’alumnat i la col·laboració de les propostes i formadors de Barcelona Activa.

Al llarg d’aquestes jornades, tan esperades, es realitzarà la presentació del projecte educatiu de l’Institut TIC de Barcelona als representants de les institucions i les empreses amb qui mantenim una estreta col·laboració.

Com a actuacions especials, dins la programació d’aquestes jornades JEDAI, es duran a terme les entrevistes exprés de selecció d’alumnat DUAL +info.

Alguns d’aquests tallers han estat:

 

Taller: Copilot (MS) La Intel·ligència Artificial (IA) aplicada als entorns de Microsoft
En aquest taller vàrem rebre la visita de dos destacats professionals de l’empresa Eviden, partner de Microsoft.

Durant la xerrada, van explorar com la intel·ligència artificial està transformant les tasques quotidianes en l’àmbit de l’ofimàtica i com està revolucionant les interaccions a través del correu electrònic; a més, van destacar com aquestes tecnologies poden ser un actiu inavaluable per a qualsevol corporació, oferint la possibilitat de crear fàcilment xatbots personalitzats que extreuen informació de les pàgines web de les empreses.

Va ser una jornada enriquidora, plena d’insights i perspectives sobre el futur de la intel·ligència artificial aplicada en els entorns empresarials. 

Estem agraïts per la visita d’Eviden i per compartir el vostre coneixement amb nosaltres. 

Esperem continuar col·laborant i explorant noves fronteres tecnològiques junts!!!

 

Taller: Meditació per a IT (edició JEDAI)
El docent de l’ITIC, Moisès Gómez, ha dirigit aquest taller d’introducció a la meditació especialment dissenyat pels alumnes del nostre Institut. 

El taller ha estat majoritàriament experiencial, amb algunes pinzellades de teoria per donar context. 

Els participants han tingut l’oportunitat d’experimentar en primera persona els efectes beneficiosos de tres pràctiques tradicionals en la línia mindfulness o consciència plena, en concret:

Atenció a la respiració
Escaneig corporal 
Metta 
El docent ha fet èmfasi en les indicacions de com pot incorporar l’alumnat aquesta pràctica al seu dia a dia, en forma d’hàbit, per aconseguir millorar la seva atenció, la serenitat i el gaudiment general de les seves vides.

 

Taller: Slack per millorar la comunicació i la productivitat
L’Eva Oriva ens ha presentat el taller Slack per millorar la comunicació i la productivitat.

A la part més teòrica i de presentació, s’ha parlat sobre les eines de comunicació que fan servir habitualment l’alumnat; evidentment han aparegut eines com Discord, Whatsapp o Telegram. 

Després l’Eva ha presentat diferents eines col·laboratives que es fan servir a les empreses per diferents tasques i com aquestes es poden comunicar:

Eines per gestionar documents (drive, dropbox, onedrive…)
Eines per gestionar presentacions (padlet, wakelet…) 
Eines per gestionar projectes (trello, monday, asana) i
Eines de comunicació (Teams, Slack…). 
Respecte a aquesta darrera, l’Eva ha presentat com gestiona Slack els espais i els canals i com s’inscriuen els usuaris.

En una segona part, més pràctica, els assistents han creat un usuari a Slack i han desenvolupat diferents accions com ara: 

Accedir i veure el canal general 
Crear diferents canals
Veure i gestionar les invitacions, i
Integració de Slack amb Google drive.
 

Taller: Capta, narra i crea emocions a través de la càmera del mòbil
L’Alejandro Torres, col·laborador de Cibernàrium i artista gràfic multidisciplinari, ha impartit el taller Capta, narra i crea emocions a través de la càmera del mòbil.

L’alumnat que hi ha participat ha après les tècniques cinematogràfiques bàsiques, convertint el seu mòbil en un estudi de gravació. 

Entre tots els participants s’ha gravat un vídeo que serà presentat als Premis FPEmprèn.

 

Taller: Woocommerce
El Daniel Martin, expert en comerç electrònic, ha compartit amb nosaltres tot el que cal saber per crear una botiga online, des de la instal·lació del programari Woocommerce fins a eines i estratègies de venda de producte en xarxes. 

Els nostres alumnes surten equipats amb tot el que és necessari per començar a construir les botigues dels seus futurs clients.

 

Ciber chatGPT
Ciber chatGPT
A46-00
A46-00
woocom--IMG
woocom--IMG
RA IMG_20240319_103300
RA IMG_20240319_103300
RA 2 IMG_20240319_101314
RA 2 IMG_20240319_101314
MG-IMG_8269
MG-IMG_8269
LR-0568
LR-0568
IMG_8285
IMG_8285
Continuem!!!

 

FacebookTwitterWhatsAppGmail
Cicles Formatius (CF), General, Portada #JEDAI 2024 0G