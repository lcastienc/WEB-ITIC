Participem al FP Challenge 2024
Daniel Moreno Arellano27/02/24  
El passat 20 de febrer del 2024, els alumnes de l’Institut TIC BCN van participar a la FP Challenge, que es va celebrar a l’Institut Salvador Segui, comptant també amb la participació de l’Institut Vall d’Hebron.

El FP Challenge és una activitat col·laborativa no competitiva, que fomenta l’aprenentatge i l’experiència conjunta dels alumnes.

La iniciativa planteja reptes reals davant dels quals, equips d’alumnes de diferents centres educatius amb perfils professionals variats han de proposar solucions innovadores.

L’empresa Bit Habitat de l’Ajuntament de Barcelona va plantejar el següent repte: “Per abordar el continu increment de l’escalfament de les ciutats a causa del canvi climàtic. es demanen idees per a la generació d’ombra efímera a l’espai públic, a fi i efecte de crear ambients més confortables a zones urbanes”.

La metodologia emprada va ser el Design Thinking, una eina que fomenta la creativitat, la multidisciplinarietat i el treball en equip.

Es van formar 5 grups amb vuit membres cadascun. Les propostes resultants van destacar per ser originals i innovadores.

Davant la qualitat de les contribucions, el Tribunal es va trobar amb la dificultat d’escollir un equip guanyador, ja que certament totes les propostes mereixen un reconeixement.  Finalment, es va premiar una idea basada en l’aprofitament d’aigua del mar per contribuir a crear ambients refrescants en entorns urbans.

Els components de l’equip guanyador, del que formaven part dos alumnes del nostre Institut, estan convocats a la gran final a celebrar el dia 11 d’abril.

L’activitat va ser tot un èxit i el Challenge ha estat una experiència enriquidora per a tots els participants.

Es pot afirmar que tots plegats han sigut guanyadors en aquest esdeveniment d’aprenentatge i col·laboració

Banner dissenyat per l'alumne M. Al Nassar 
Composició dissenyada per l’alumne M. Al Nassar
 



 

 

 

FacebookTwitterWhatsAppGmail
CFGM Sistemes Microinformàtics i Xarxes (SMX) (IC10), Cicles Formatius (CF), General, Portada 0