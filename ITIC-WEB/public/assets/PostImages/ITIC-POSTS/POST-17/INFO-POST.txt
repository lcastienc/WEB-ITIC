Realització de les Jornades d’Entrevistes Exprés
Marta Millan Lombraña23/04/24  


Aquest mes d’abril hem celebrat les Jornades d’Entrevistes Exprés, una iniciativa per connectar els estudiants dels cicles de Desenvolupament d’Aplicacions Web (DAW), Desenvolupament d’Aplicacions Multiplataforma (DAM) i Administració de Sistemes Informàtics en Xarxa (ASIX) amb empreses del sector.

Durant els dies 16, 17 i 18 d’abril, els estudiants de primer curs dels cicles es preparaven per a les seves sessions d’entrevistes exprés amb la intenció de facilitar la transició dels estudis a la pràctica professional, aquesta iniciativa va permetre als alumnes interactuar directament amb empreses líders en el sector tecnològic.

Les Jornades d’Entrevistes Exprés són una oportunitat per als estudiants per mostrar les seves habilitats i coneixements davant d’empreses que busquen nous talents. Les empreses participants van oferir un ampli ventall d’oportunitats per a realitzar les pràctiques dual, permetent als alumnes integrar-se en el món laboral mentre continuen amb els seus estudis.

Aquestes jornades no només ofereixen una plataforma per connectar els estudiants amb empreses, sinó que també reforcen el nostre compromís amb la formació pràctica i l’èxit dels nostres alumnes. Alhora ha demostrat ser un punt de trobada per a la comunitat educativa i empresarial.

Amb les Jornades d’Entrevistes Exprés, reafirmem el nostre compromís amb la preparació dels alumnes per afrontar els reptes del mercat laboral actual, fomentant la integració i l’èxit professional dels futurs experts en tecnologia.

FacebookTwitterWhatsAppGmail
CFGS Administració de Sistemes Informàtics en Xarxa (ASIX) (ICA0), CFGS Desenvolupament d'Aplicacions Multiplataforma (DAM) (ICB0), CFGS Desenvolupament d'Aplicacions Web (DAW) (ICC0), Cicles Formatius de grau superior (CFGS), General, Portada 0